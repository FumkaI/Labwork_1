### Опис предметної області
# Інформаційна система приймальної комісії ВНЗ – це програмний комплекс для автоматизації процесу прийому абітурієнтів до вищого навчального закладу. До її складу входять: веб-портал для абітурієнтів, робочі місця співробітників приймальної комісії, сервер бази даних та модуль формування звітності. Система зв'язана з Єдиною державною електронною базою з питань освіти (ЄДЕБО), де зберігаються дані про результати ЗНО та документи про освіту. Робота з абітурієнтом розпочинається з моменту реєстрації в системі, де абітурієнт створює особистий кабінет. При реєстрації абітурієнт вводить свої персональні дані: створює логін і пароль для доступу до системи. Після успішної реєстрації абітурієнт може подати документи на вступ або переглянути свої персональні дані. Для цього він заповнює електронну форму, де вказує обрану спеціальность, завантажує скани необхідних документів (паспорт, атестат, сертифікати НМТ) та підтверджує подання заяви. Система автоматично перевіряє внесені дані через ЄДЕБО та присвоює заяві статус "Зареєстровано". Співробітник приймальної комісії опрацьовує подану заяву: перевіряє завантажені документи, порівнює їх з оригіналами, вносить додаткові дані якщо потрібно (результати творчих конкурсів, дані про пільги). Після перевірки заява отримує статус "Допущено" або "Відхилено" з зазначенням причини. Система автоматично розраховує конкурсний бал для кожного абітурієнта за формулою, визначеною правилами прийому. До конкурсного балу входять: бали сертифікатів НМТ, середній бал атестата, бали за творчий конкурс (якщо передбачено), додаткові бали за особливі успіхи. На основі конкурсного балу формуються рейтингові списки за кожною спеціальністю. Під час всього періоду вступної кампанії абітурієнт може відслідковувати свій статус у рейтингових списках через особистий кабінет. При зміні статусу заяви система автоматично надсилає повідомлення на електронну пошту абітурієнта. За результатами вступної кампанії система формує накази про зарахування. Для зарахованих абітурієнтів автоматично створюються облікові записи в загальній інформаційній системі ВНЗ. Система також генерує різноманітні звіти для приймальної комісії та керівництва ВНЗ: статистика поданих заяв, прохідні бали, списки зарахованих тощо.
### Опис основних елементів діаграми:
## Актори (Subjects):
1. Користувач системи (успадковує всі можливості від актора "Абітурієнт")
2. Абітурієнт
3. Співробітник комісії
4. Адміністратор (успадковує всі можливості від актора "Співробітник комісії")
## Варіанти використання (Use cases):
1. Перегляд даних
2. Реєстрація в систему (Створення нового облікового запису абітурієнта в систему)
3. Внесення логіну
4. Внесення паролю
5. Подача документів (Подання необхідних документів для вступу)
6. Заповнення електронної форми
7. Внесення даних (Внесення та перегляд персональних даних абітурієнта)
8. Управління балами (Внесення та редагування балів НМТ та вступних іспитів)
9. Розподіл за спеціальностями (Автоматичний розподіл абітурієнтів за спеціальностями)
10. Перевірка документів (Перевірка достовірності поданих документів)
11. Формування звітів (Створення різних типів звітності)
12. Керування системою (Налаштування та адміністрування системи)
## Зв'язки:
1. Комунікативний зв'язок - показує взаємодію суб'єкта з системою
2. Включення «include» - показує обов'язкові варіанти використання
3. Розширення «extend» - показує необов'язкові варіанти використання
4. Успадкування - показує ієрархію акторів